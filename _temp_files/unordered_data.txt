Sikre fiske positioner ved Thorsminde.

I kystzonen 0-10 meter vand er der rigtig mange vrag efter strandinger, men der er kun småfisk og fladfisk ved dem i sommertiden, og slet ingen fisk om vinteren. Mange af disse vrag er også kun fri af sandet i perioder.

I området fra kystzonen og ud til hvor der er flest vrag er der 3-4 timer sejlads med 7 knobs fart. Det er her ude den store skibsrute kommer fra Den Engelske Kanal og går op mod et knækpunkt ud for Hanstholm

Kan der ikke umiddelbart loddes et vrag på nedenstående positioner, er det bedst med at sejle søgelinjer Ø til V eller NØ til SV. Det er så mange år siden jeg har dykket på de enkelte positioner, så jeg ikke ved om positionerne er taget i ED50 eller WGS 84 eller nogle i det ene system og andre i det andet. Mange af vragene er efterhånden også tæret så meget ned, at de kun opstår 0,5 – 2 meter over havbunden, Stævne, motorer og kedler opstår normalt 2-4 meter over havbunden.

Flest torsk og andre fisk er der ved de vrag som ligger længst ude.





